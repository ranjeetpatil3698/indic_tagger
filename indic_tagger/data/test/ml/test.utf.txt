ദില്ലി: രാജ്യത്തെ പിടിച്ചുലച്ച ടു ജി സ്‌പെക്ട്രം അഴിമതിക്കേസില്‍ മുന്‍കേന്ദ്രമന്ത്രിമാരായ എ രാജ, കനിമൊഴി എന്നിവരുള്‍പ്പെടെ എല്ലാ പ്രതികളെയും കോടതി വെറുതെ വിട്ടു. ദില്ലിയിലെ സിബിഐ പ്രത്യേക കോടതിയാണ് പ്രതികളെ കുറ്റക്കാരല്ലെന്ന് കണ്ട് കോടതി വെറുതെ വിട്ടത്. കേസില്‍ മൊത്തം 14 പ്രതികളാണ് ഉണ്ടായിരുന്നത്.മുന്‍ ടെലികോം സെക്രട്ടറി സിദ്ധാര്‍ഥ ബറുവ, ബോളിവുഡ് നിര്‍മാതാവ് കരീം മൊറാനി, വ്യവസായി ഷാഹിദ് ബല്‍വ, അനില്‍ അംബാനിയുടെ റിലയന്‍സ് ഗ്രൂപ്പിന്റെ മുന്‍ മാനേജിങ് ഡയറക്ടര്‍ ഗൗതം ഡോഷി തുടങ്ങിയ പ്രതികളെയെല്ലാമാണ്‌ കോടതി കുറ്റവിമുക്തരാക്കിയത്.