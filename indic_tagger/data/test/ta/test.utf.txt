வாஷிங்டன்,ஜன.3: அமெரிக்க அதிபர் டிரம்ப் அறிவிப்பை தொடர்ந்து பாகிஸ்தானுக்கு வழங்க இருந்த 1621 கோடி நிதி உதவி நிறுத்தப்பட்டுள்ளது.அமெரிக்க அதிபர் டிரம்ப் புத்தாண்டை முன்னிட்டு வெளியிட்ட டிவிட்டர் அறிவிப்பில், ‘தீவிரவாதிகளுக்கு பாகிஸ்தான் புகலிடம் அளிக்கிறது.  அமெரிக்காவுக்காக எதுவும் செய்யவில்லை. நிதி உதவி பெறுவற்காக அமெரிக்காவிடம் பொய் கூறி ஏமாற்றி விட்டது. கடந்த 15 ஆண்டுகளாக  பாகிஸ்தானுக்கு அமெரிக்கா 2 லட்சம் கோடி கொடுத்தது வீண்’ என்று தெரிவித்து இருந்தார். 

 இந்த நிலையில், பாகிஸ்தான் ராணுவத்துக்கு அமெரிக்கா வழங்க இருந்த 1,621 கோடி (225 மில்லியன் டாலர்) நிறுத்தி வைக்கப்பட்டது. இத்தகவலை  அமெரிக்க வெள்ளை மாளிகை அதிகாரிகள் உறுதி செய்தனர். வெள்ளை மாளிகையின் மூத்த நிர்வாக அதிகாரி கூறுகையில், ‘‘பாகிஸ்தானுக்கு  வழங்க ஒப்புக்கொண்ட 1,621 கோடியை நிறுத்தி வைக்க முடிவு  எடுக்கப்பட்டுள்ளது. பாகிஸ்தானிடம் இருந்து அமெரிக்கா எதிர்பார்ப்பதை அதிபர் டிரம்ப் தெளிவாக கூறிவிட்டார். 